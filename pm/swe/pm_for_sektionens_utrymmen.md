# PM för Sektionens utrymmen

## 1 Formalia
### 1.1 Syfte
Denna PM är avsett att reglera hanteringen av sektionens gemensamma resurser, såsom förvaringsutrymmen, av sektionens olika organ.

### 1.2 Historik
Upprättat: 2008-12-11  
Senast ändrat: 2014-04-09

## 2 Regler
### 2.1 Delade förvaringsutrymmen
#### 2.1.1 Nyttjande
Sektionen disponerar förvaringsutrymmen där sektionens organ kan lagra utrustning och material som används i organens verksamheter.  
Samtliga organ har rätt att utnyttja dessa utrymmen i mån av tillgång och behov, så länge reglerna i detta PM efterföljs (se 2.1.7).  

Organ som önskar göra detta skall framställa sitt önskemål till sektionsstyrelsen, som fattar beslut i frågan.  
I framställan skall omfattningen av organets behov tydligt framgå.

#### 2.1.2 Åtkomst
I den mån särskild behörighet (t ex passerkort) behövs för att komma åt ett utrymme skall organet i sin framställan inkludera en lista på individer som behöver ha denna behörighet.  
Normalt skall listan vara begränsad till organets styrelse eller motsvarande. 
Styrelsen ansvarar för att kommunicera nödvändiga behörighetsändringar till ansvarig vid ICTskolan.

#### 2.1.3 Delande
Då flera organ delar på ett och samma utrymme, skall inget organ ta upp oproportionerligt stor del av detta utrymme; ej ens för tillfällig förvaring (då tillfälliga förvaringar har en tendens att bli permanenta).

#### 2.1.4 Koppling till verksamhet
Endast utrustning och material som är direkt kopplad till organets verksamhet får förvaras.

#### 2.1.5 Hinder
Utrustning och material som förvaras i ett utrymme får ej vara så placerad att den utgör ett hinder vid utrymning, eller försvårar åtkomst till annan utrustning eller material som förvaras i samma utrymme.

#### 2.1.6 Förvaringskärl
Utrustning och material skall i möjligaste mån vara förpackade, exempelvis i lådor, nät eller säckar. ”Lånade” förvaringsartiklar som inte ägs av organet (t ex kundvagnar) bör inte användas.

#### 2.1.7 Regelefterlevnad
Vid brott mot reglerna, som inte skyndsamt åtgärdas efter påpekande, förlorar organet vars medlem brutit mot reglerna all rätt till förvaring i det berörda utrymmet, samt eventuell behörighet som tilldelats organets medlemmar enligt 2.1.2

#### 2.1.8 Kvarlämnade föremål
Föremål som ändå lämnas kvar betraktas som förverkade.

### 2.2 Icke-delade förvaringsutrymmen
#### 2.2.1 Tillgång
Om något av sektionens organ har ett stort och konstant behov av förvaring, kan önskemål om ett eget utrymme framställas till sektionsstyrelsen, som fattar beslut i frågan.   
Styrelsen skall för varje nytt verksamhetsår utvärdera behovet på nytt, då antalet organ som önskar sig egna lokaler normalt kan antas överskrida tillgången.

#### 2.2.2 Regler
Organ som disponerar egna förvaringsutrymmen ansvarar själva för eventuella regler kring användandet av dessa, utöver vad som beslutas av högre instanser (såsom sektionen, ICT-skolan, Akademiska Hus osv).

## 3 Sektionslokalen med tillhörande utrymmen
### 3.1 Ansvarsfördelning
Ansvaret för sektionslokalens allmänna utrymmen åligger studiemiljönämnden.

Ansvaret för bar, kök och tillhörande lagerutrymmen åligger sektionens klubbmästerier.

### 3.2 Återställande av lokal efter användande
Nämnden eller personen som har lånat sektionslokalen ansvarar för att sektionslokalen med tillhörande utrymmen återställs i enlighet med gällande städlista.
