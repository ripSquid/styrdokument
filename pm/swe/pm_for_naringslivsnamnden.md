# PM för Näringslivsnämnden

## 1 Formalia

### 1.1 Syfte

Detta PM är avsett att reglera Näringslivsnämnden.

Näringslivsnämndens syfte är att marknadsföra sektionen samt arbeta för att förbättra samarbetet mellan studenter och arbetsliv.

### 1.2 Historik

Upprättat: 2008-12-11  
Senast ändrat: 2022-09-27

### 1.3 Ändrande av PM

För ändrande av detta PM krävs ett beslut taget med kvalificerad majoritet på ett SM.

## 2 Organisation och verksamhet

Näringslivsnämndens styrelse består av:

- Styrelseledamot med ansvar för Näringslivssamverkan  
- Vice ordförande

Dessa väljs av SM.

Näringslivsnämnden kan välja in fler styrelseledamöter.  
Enskild sektionsmedlem får endast inneha en styrelsepost åt gången.

### 2.1 Styrelseledamot med ansvar för Näringslivssamverkan

Sammankallande och ordförande för Näringslivsnämnden är Styrelseledamot med ansvar för näringslivssamverkan, vilken ansvarar för att möten med hela nämnden hålls inför varje styrelsemöte, samt erhåller ansvaret för kontraktsskrivning med företag.  

Denne ska arbeta långsiktigt och strategiskt med att utveckla sektionens näringslivssamverkan.  
Dennes ansvar och plikter regleras närmare i ”PM för Sektionens styrelse”.

### 2.2 Vice ordförande

Vice ordförande ska i ordförandes frånvaro utöva dennes befogenheter, och fullgöra dennes plikter.  
Utöver detta innehar vice ordförande det ansvar som fördelas mellan denne och ordförande efter gemensam överenskommelse.

## 3 Verksamhet

### 3.1 Event

Näringslivsnämnden ansvarar för:

- att ta och hålla kontakt med näringsliv gällande företagsevenemang och aktiviteter.  
- att anordna evenemang efter vad som efterfrågas och avtalas enligt ovanstående punkt.  
- att utvärdera utförda evenemang och ta in feedback från både studenter och företag.  
- att arrangera Kista Arbetsmarknadsdag (KAM) under läsåret.

### 3.2 Spons

Näringslivsnämnden ansvarar för:

- att samordna sponsringen för alla sektionens organ.  
- att välja in lämpligt antal nämndmedlemmar för att tillfredsställa sektionens sponsbehov, och arbetsleda dessa.

## 4 Ekonomi

Näringslivsnämnden har ej egen ekonomi.

## 5 Logotyp

![Näringslivsnämnden Logotyp](./img/logo-naringsliv.svg){width=50%}
