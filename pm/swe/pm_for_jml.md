# PM för JML

## 1 Formalia

### 1.1 Syfte

Detta PM reglerar sektionens JML nämnd.
JML nämnden ansvarar för att långsiktigt utveckla jämställdhet, mångfald och lika villkor inom sektionen.
JML nämnden ansvarar även för att främja integration och engagemang av internationella studenter samt att driva internationellt-kopplat arbete för sektionsmedlemmar.

### 1.2 Historik

Upprättat: 2022-11-28  
Senast ändrat: 2025-01-20

### 1.3 Ändrande av PM

För ändrande av denna PM krävs ett beslut taget med kvalificerad majoritet på ett SM.

## 2 Organisation

### 2.1 Sammanställning

JML nämndens styrelse består av:

- Styrelseledamot med ansvar för JML-verksamhet
- Vice ordförande
- Internationell-koordinator

JML nämnden innehåller:

- JML-arbetsgrupp
- Internationell-arbetsgrupp

### 2.2 Tillsättning

Samtliga av JML Nämndens styrelserepresentanter väljs av SM.

JML-arbetsgruppen tillsätts av JMLs ordförande och vice ordförande.
Internationell-arbetsgruppen tillsätts av JML Nämndens styrelse.

## 3 Verksamhet

### 3.1 Styrelseledamot med ansvar för JML-verksamhet

Ansvar för att driva sektionens JML-arbete och att vara sammankallande samt styrande för JML-arbetsgruppen.

I dessa uppgifter ingår:

- Att sprida kunskap och förståelse om JML till sektionens medlemmar.
- Att informera om sektionens JML-arbete till sektionens medlemmar.
- Att hjälpa sektionsmedlemmar med JML-frågor enligt sektionens handlingsplan benämnd "Handlingsplan inom JML-kopplade ärenden".
- Att delta i Train-the-Trainer utbildningen som anordnas av KTH Equality Office med en eller flera medlemmar från studiesociala nämnden.
- Att anordna och hålla i en JML-workshop för nya studenter under mottagningen.
- Att anordna och hålla en JML-workshop för de som deltar i mottagandet av nya studenter under mottagningen.
- Att anordna och hålla i en JML-workshop så att sektionens styrelse och de som innehar en förtroendevald position inom sektionen har möjlighet att delta minst en gång under deras mandatperiod.
- Att leda det preventiva arbetet enligt PM för Uppförande.
- Att informera sektionens medlemmar om PM för Uppförande.

### 3.2 Vice ordförande

Vice ordförande ska, i ordförandens frånvaro, fullgöra deras uppgifter och ansvarsområden samt utföra de uppgifter som JMLs ordförande delegerat till dem enligt överenskommelse.

### 3.3 JML-Arbetsgrupp

Arbetar med JML-frågor inom sektionen under Styrelseledamot med ansvar för JML-verksamhets ledning och hjälper Styrelseledamot med ansvar för JML-verksamhet att uppfylla sina uppgifter.  

### 3.4 Internationell-kooordinator

Ansvarar för att främja internationella studenters plats i sektionen samt sammankallande- och styrande för Internationell-arbetsgruppen.

I dessa uppgifter ingår:

- Att koordinera event med sektionens olika organ som främjar integrationen av internationella studenter.
- Att hålla en dialog med THS International och närvara på deras International Councils, eller motsvarande möten.
- Att samordna med den Internationella-arbetsgruppen och Mottagningsnämnden för att säkerställa att evenemang utarbetas, planeras och genomföras för alla nya masterstudenter och utbytesstudenter som påbörjar sina studier och som kommer att tillhöra sektionen under sina studier vid KTH.
- Att arbeta för att all information finns tillgänglig på engelska.

### 3.5 Internationell=Arbetsgrupp

Arbetar med att främja internationella studenters ställning, integration och engagemang i sektionen under Internationell-koordinators ledning. De arbetar också tillsammans med den Internationella-koordinatorn och Mottagningsnämnden för att säkerställa att evenemang planeras och genomförs för alla nya masterstudenter och utbytesstudenter som påbörjar sina studier och som kommer att tillhöra sektionen under sina studier vid KTH. Medlemmar i den Internationella arbetsgruppen som aktivt har bidragit med totalt 25 arbetstimmar under en 4-månadersperiod är berättigade till en GPA-boost på 0,2 för utbytesstudier enligt beslut av THS Head of International och den Internationella-koordinatorn.

## 4 Logotyp

<<<<<<< Updated upstream
![JML Logotyp](./img/logo-jml-4k.png)
=======
![JML Logotyp](./img/logo-jml.svg){ width=50% }
>>>>>>> Stashed changes
