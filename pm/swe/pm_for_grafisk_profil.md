# PM för Grafisk Profil

## 1 Formalia

### 1.1 Syfte

Syftet med denna PM är att styra hur dokument och annat material från sektionen ser ut, att tillse att man tydligt vet att sektionen är avsändaren, samt att formalisera alla sektionens kännetecken och hur dessa får och skall användas.

Det skall finnas en enhetlighet i allt material som ges ut, och sektionens kännetecken får inte olovligen nyttjas.

### 1.2 Historik

Upprättat: 2017-05-23  
Senast ändrat: 2022-09-27

### 1.3 Ändrande av PM

För ändrande av denna PM krävs ett beslut taget med kvalificerad majoritet på ett SM.

### 1.4 Omfattning

Denna PM reglerar användandet av sektionens logotyp, samt sektionens material i digitala och fysiska medier.

De nämnder vars logotyp baseras på sektionens logotyp skall följa samma regler som gäller användande av sektionens logotyp.

De nämnder vars logotyp inte är baserad på sektionens logotyp, samt deras material i digitala och fysiska medier, omfattas inte.
Det är dock starkt rekommenderat att nämnderna applicerar §2.2 samt §3 på sitt eget material.

## 2 Logotyp

Sektionens logotyp definieras utförligt i PM för Sektionens Insignia.

### 2.1 Färgsättning

Mikrochipets ben har färgen kiselblå (`#44687D`), och centrum har en mörkare ton av samma färg (`#262D33`).  
Blixten är vit (`#FFFFFF`).

I de fall där den officiella logotypen inte kan återges med korrekta färger finns två enfärgade varianter att tillgå, en vit och en svart.  
I de enfärgade versionerna har mikrochipets ben samma färg som blixten, medan centrum saknar färg.  
Dessa används till exempel för utskrifter, tryck på kläder, eller affischer.

Sektionens logotyp får inte brytas isär, och den flerfärgade logotypen får inte färgsättas på annat sätt eller med andra färger än de ovan definierade.  
Den monokroma logotypen får färgsättas i andra färger än de ovan angivna, förutsatt att hela logotypen har samma färg.

### 2.2 Användning

För affischer och dylikt skall logotypen vara placerad i ett av affischens hörn, i enlighet med de framtagna mallarna och rådande proportioner.  

Om logotypen används tillsammans med THS logotyp placeras den i det motsatta hörnet.

Om den flerfärgade logotypen syns dåligt mot en bakgrund skall en monokrom version av logotypen användas.  
Vid användning av de monokroma logotyperna ska den vita logotypen användas om bakgrunden är mörk, och den svarta om bakgrunden är ljus.

Avståndet till andra element ska vara minst en fjärdedel av den egna bredden, på alla sidor.

Sektionens namn, "Sektionen för Informations- och Nanoteknik", på engelska "The Chapter for Information- and Nanotechnology" samt förkortningarna "IN-Sektionen" och "IN-Chapter" får vara närmare logotypen, men bör vara med avståndet av b1 (bredden av den övre triangeln eller en åttondel av hela logotypens bredd).

![Hur sektionens logotyp skall placeras i förhållande till andra sidelement](./img/logospacing.png)

## 3 Typografi

IN-sektionen använder sig primärt av typsnittet Open Sans för digitala och fysiska medier.

Det är starkt rekommenderat att även för sektionens styrdokument använda Open Sans om styrdokumenten publiceras i fristående form, till exempel som en samling PDF-filer.

## 4 Färger

### 4.1 Sektionsfärg

IN-sektionens sektionsfärg är Kiselblå, färgen definieras:  
RGB/hex: `#44687D NCS: S 4030-B`  
CMYK: `45.6, 16.8, 0, 50.98`  
PMS: `5405 C`  
Lab: `42.2, -6.8, -15.7`

### 4.2 Programfärger

Civilingenjör Informationsteknik: laserviolett  
RGB/hex: `#CC99FF`  
Civilingenjör Mikroelektronik: limegrönt  
RGB/hex: `#ADFF5C`  
Högskoleingenjör Elektronik och datorteknik: vitt  
RGB/hex: `#FFFFFF`  
Högskoleingenjör Datateknik: rosa (cerise)  
RGB/hex: `#E83D84`  
Kandidatutbildning Informations och kommunikationsteknik: laserviolett  
RGB/hex: `#CC99FF`
