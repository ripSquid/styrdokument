# PM för Kommunikationsnämnden

## 1 Formalia

### 1.1 Syfte

Syftet med denna PM är att reglera Kommunikationsnämnden.

Kommunikationsnämndens syfte är att koordinera kommunikation, informationsflöde och marknadsföring inom sektionen, och se till att detta gentemot sektionens medlemmar är enhetligt och överskådligt.

### 1.2 Historik

Upprättat: 2014-01-01  
Senast ändrat: 2023-12-05  

### 1.3 Ändrande av PM

För ändrande av detta PM krävs ett beslut taget med kvalificerad majoritet på ett SM.

## 2 Organisation och verksamhet

Kommunikationsnämndens styrelse består av:

- Styrelseledamot med ansvar för Kommunikation (KommA)
- Vice ordförande
- Historieansvarig

Dessa väljs av SM.

Kommunikationsnämndens styrelse kan välja in fler styrelseledamöter.  
En enskild sektionsmedlem får endast inneha en styrelsepost åt gången.

### 2.1 Styrelseledamot med ansvar för Kommunikation

Sammankallande och ordförande för Kommunikationsnämnden är Styrelseledamot med ansvar för Kommunikation, vilken ansvarar för att möten med hela nämnden hålls inför varje styrelsemöte.  
Dennes ansvar och plikter regleras närmare i ”PM för Sektionens styrelse”.  
Denne ska arbeta långsiktigt och strategiskt med att utveckla kommunikationen inom sektionen.

### 2.2 Vice ordförande

Vice ordförande ska i ordförandes frånvaro utöva dennes befogenheter och fullgöra dennes plikter.  
Utöver detta innehar vice ordförande det ansvar som fördelas mellan denne och ordförande efter gemensam överenskommelse.

### 2.3 Historieansvarig

Den historieansvarige skall dokumentera och levandegöra sektionens historia på ett sådant sätt att alla sektionens framtida verksamheter kan dra nytta av det och alla sektionens medlemmar kan ta del av det.

Den historieansvarige är huvudansvarig för att hålla kontakt med sektionens alumner.  
I detta ingår att att informera dem om evenamang som kan vara interesanta för dem och skapa tillfällen för sektionens medlemmar att skapa kontakt med dem.

Den historieansvarige skall se till att nämnder upprätthåller sin del av PM för traditioner och skall själv ansvara för att bevara sektionsövergripande traditioner.

## 3 Verksamhet

### 3.1 Redaktion

Kommunikationsnämnden ansvarar för:

- att information om sektionens verksamhet publiceras på sektionens officiella webbplats och andra informationskanaler där sektionen har en officiell närvaro  
- att i samråd med sektionens övriga organ vid behov hjälpa dessa att effektivare nå ut till sektionens medlemmar  
- att ta emot och behandla önskemål och synpunkter på sektionens webbplats och andra informationskanaler  
- att sköta den operativa driften av webbplatsen och mailkonton kopplade till sektionens domän(er)  
- att koordinera med webbutvecklare för större utvecklings- eller underhållsprojekt som inte kan skötas inom Kommunikationsnämnden

### 3.2 Profil

Kommunikationsnämnden ansvarar för:

- att ta fram overaller enligt ”Sektionens profildokument” och bedriva försäljning av dessa  
- att ta fram profilsaker och bedriva försäljning av dessa  
- att eftersträva medlemmarnas önskemål om eventuella nya profilsaker, genom att kartlägga önskemål med hjälp av undersökningar i samarbete med andra i nämnden  
- att vid behov bistå sektionens organ med grafiskt material, exempelvis affischer, som behövs i organens verksamheter  
- Att tydligöra sektionens koppling till THS

### 3.3 Alumni

Historieansvarig ansvarar för sektionens kontakt med skolans alumni.

I dessa uppgifter ingår:

- att vara en kontaktperson mellan sektionen och alumnimedlemmarna  
- att informera alumnimedlemmarna om de av sektionens event som kan vara intressanta för dessa  
- att anordna event där sektionens medlemmar kan träffa och knyta kontakter med alumnimedlemmar, som t.ex. alumnipub

## 4 Ekonomi

Nämnden har ej egen ekonomi.

## 5 Logotyp

![Kommunikationsnämnden Logotyp](./img/logo-kommunikation-1500px.png)
