# PM för PM

## 1 Formalia

### 1.1 Syfte

Syftet med denna PM är att formalisera samt reglera hur sektionens PM skall se ut och vara uppbyggda.

### 1.2 Historik

Upprättat: 2008-12-11  
Senast ändrat: 2014-12-07

### 1.3 Ändrande av PM

För ändrande av denna PM krävs ett beslut taget med kvalificerad majoritet på ett SM.

## 2 Regler för PM

### 2.1 Allmänna regler

En PM får aldrig strida mot en redan existerande PM.

Två gällande PM får inte ha samma namn.

Alla gällande PM skall vara listade under punkt 3.2 i denna PM.

### 2.2 Namn

En PM skall namnges enligt följande princip.  
PM följt av lämplig preposition, vanligen för.  
Ex PM för PM.  
Denna PM skall namnges så att det framgår vad som regleras.

### 2.3 Struktur

Första punkten i en PM skall heta ”Formalia” och innehålla följande punkter:  
1.1 Syfte  
1.2 Historik  
1.3 Ändrande av PM

I punkten “Syfte” skall det framgå vad PM:n reglerar.  
En PM får aldrig reglera något som inte har relevans till det syfte som PM:n har.

I punkten ”historik” skall datumet för upprättande samt datum för senaste ändring av PM finnas.

Huvudregeln gällande ändrande av PM är kvalificerad majoritet.  
I vissa fall kan strängare ändringsregler förekomma, vilka finns i sådant fall angivna i PMet.

### 2.4 Tolkning av PM

Om två eller fler PM står i strid mot varandra så gäller den PM som ändrades senast.  
Övriga PM räknas som ogiltiga i de punkter där de divergerar ifrån den senast ändrade PM.  
Dessa PM skall snarast ändras i enlighet med §2.4.2 i sektionens stadga.

## 3 Lista över sektionens PM

### 3.1 Instruktioner

Under punkt 3.2 skall samtliga sektionens aktuella PM finnas listade med namn och, med fördel, datum för PM:ets upprättade.  
Listan får ändras utan att beslut behöver fattas på SM, var efter SM beslutar om upprättande eller avskaffande av PM.

### 3.2 PM

PM för PM, 2008-12-11.  
PM för Grafisk profil 2017-05-23  
PM för Idrottsnämnden, 2008-12-11  
PM för Information, 2008-12-11  
PM för Insignia, 2013-10-16  
PM för Iterativa klubben, 2008-12-11  
PM för Kommunikationsnämnden, 2014-01-01  
PM för Mottagningsnämnden, 2008-12-11  
PM för Näringslivsnämnden, 2008-12-11  
PM för Qlubbmästeriet IN-sektionen Kista, 2009-05-15  
PM för Sektionens profil, 2014-02-10  
PM för Sektionens styrelse, 2008-12-11  
PM för Sektionens utrymmen, 2008-12-11  
PM för Sektionsfanan, 2011-12-08  
PM för Skyddsombud, 2014-09-22  
PM för Studiemiljönämnden, 2008-12-11  
PM för Studienämnden, 2008-12-11  
PM för Traditioner, 2014-12-08  
PM för TraditionsMEsterIT, 2008-12-11  
PM för Valberedningen, 2014-02-10
PM för Stickkontaktsansvarig, 2019-02-23
